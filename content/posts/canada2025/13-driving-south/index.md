---
title: "נוסעים דרומה"
date: 2025-08-08T20:00:00Z
tags: ["Canada"]
author: "Shpandrak"
weight: 13
cover:
  image: "camp6.jpg"
  hiddenInSingle: true
  relative: true

---

את היומיים הבאים נעביר בעיקר בנסיעה לכיוון ונקובר. התלבטנו אם ״להתאבד״ על זה ולנסוע את זה ביום אחד, אבל בסוף החלטנו לחלק לשתי נסיעות של 4-5 שעות. מצד אחד, נחמד אם לא היינו חייבים להזמין כל כך הרבה דברים מראש ולהיות יותר ספונטאניים, אבל מצד שני יש גם משהו בקלות הקוגניטיבית כשיודעים מראש מה התוכנית...

![](drive1.jpg "ילדים צוענים \"באחורה\" של המשאית")
![](drive2.jpg)

הילדים היו סבבה בנסיעות ומצאו להם פעילויות משותפות (רועשות יותר או פחות🙄). אחרי ימי הקיץ הקרים שהיו לנו בג׳אספר מזג האוויר החליט להשתגע עלינו ודווח על ״גל חום״ לימים הקרובים. ״גל חום״ בקנדה זה אומר 27 מעלות - ועדיין - ממשלת קנדה הוציאה אזהרה לכל האזרחים. (בישראל נמדדו היום באילת 51 מעלות(!))

למרות שבתוכנית היתה לנו אפשרות לטיול יום קצר, ויתרנו עליו ולקחנו את היום באיזי, קמנו יותר מאוחר והגענו למחנה מוקדם. המחנה ״Pinegrove Campground״ לא יכול היה להיות יותר מושלם כדי לממש את ייעדו בשבילנו והיה תחנה מושלמת בדרך. המחנה הפרטי הקטן שממש קרוב לכביש הפתיע ממש לטובה בכך שהיו בו אינסוף פעילויות לילדים, כולל אומגה רצינית, מגרשי כדורגל וכדורעף ומלא משחקים!

![](camp1.jpg)
![](camp2.jpg)
![](camp3.jpg)
![](camp4.jpg)
![](camp5.jpg)
![](camp6.jpg)

כשאנחנו בבית והילדים שואלים ״מה יש לארוחת הערב״, אני בדרך כלל עונה להם ש״ארנבת״. אם הם מוחים, אני מתאר איך היום השגתי את הארנבת, ואיזו טירחה זאת היתה לתפוס אותה. בקמפגראונד הסתובבה ארנבת שחורה וביקשתי מהילדים היום להיות אחראים על הבאת המצרכים לארוחת הערב. מצחיק לראות כמה חסרי אונים אנחנו בטבע - 3 ילדים חכמים לא הצליחו לתפוס ארנבת אחת מטופשת    

![](rabbit.jpg "ארנבת ערמומית")
![](vegDin.jpg "מסתפקים בארוחת ערב צמחונית")
![](dump.jpg "כן... יש גם את זה")

למחרת המשכנו במסע. התוכנית היא לישון בחניון לילה ליד ונקובר ומחר להפליג במעבורת אל האי. הפעם הילדים קיבלו חידה קשה בקומבינטוריקה בדרך - הם התעסקו בזה שעה שלמה ואפילו פתרו נכון! הפרס שלהם, במקום חטיף היה החלפת ארוחת הצהריים הבריאה בעצירה בWendies. הילדים מעולם לא אכלו (ובאופן כללי אנחנו די מגזימים סביב תזונה בריאה) מה שמאד ריגש אותם.

![](checksol.jpg "הנמלה בודקת את הפתרון")
![](wendies.jpg "הפרס")

ואם כבר נכנסנו לעולם הצריכה האמריקאי/קנדי, אז נפלנו בזה עד הסוף - אחרי השלמה אחרונה ב Wallmart, עצרנו לקראת ונקובר באאוטלט - כי גם לנמלה מגיע פרס! כל אחד קיבל משהו וכולם היו מרוצים. הגענו לקראת ערב לחניון, שהיה פשוטו כמשמעו - חניון - המון אנשים שגרים שם בקראוון באופן קבוע, ושונה מאד מהחניונים בפארקים או בטבע. סיימנו את פרק הרי הרוקי בטיול - וגם סיימנו את שאריות האורז האגדי של המלחמה הבאה. מחר נפליג לאי ונקובר להמשך ההרפתקה שלנו!

![](outlet1.jpg)
![](outlet2.jpg)
![](outlet3.jpg)
![](outlet4.jpg)
![](dinner.jpg "ארוחת ערב אחרונה ברוקיס")
