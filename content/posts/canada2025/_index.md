---
title: "קנדה 2025"
date: 2025-07-26T05:34:00Z
tags: ["Canada"]
author: "Shpandrak"
cascade:
  params:
    ShowPostNavLinks: true
    ShowBreadCrumbs: true
    ShowShareButtons: true
    series: ["Canada2025"]
    build:
      publishResources: false

cover:
  image: "cover.jpg"
  hiddenInSingle: false
  responsiveImages: true
  relative: true

---
## קיץ 2025 - משפחת ליברמן שוב יוצאת למסע

המוטיבציה לתיעוד המסע היא לא רק כדי לזכור איפה היינו ומה עשינו, אלא גם – ואולי בעיקר – לאפשר ל״אנחנו העתידיים״ לחוות את המסע שוב.

כדי שנוכל לעשות זאת, נצטרך לזכור גם **מי היינו** כשיצאנו לדרך: מה עבר עלינו בתקופה הזו, באיזה מצב היינו כמשפחה, ומה קרה בעולם שנשאנו איתנו אל תוך המסע.

כדי להפוך את התעוד ל״קפסולת זמן״ ולא רק ״יומן טיול״ אנסה לתאר את נקודת הפתיחה כך שנוכל לפתוח את היומן הזה יום אחד ולפגוש בו את עצמנו מחדש

![משפחת ליברמן, תמונת מצב 2025](fam1.jpg "משפחת ליברמן, תמונת מצב 2025")

## הטיול

בשלושת השבועות הראשונים של הטיול נחרוש בקראוון את פארקי הטבע של מערב קנדה. נתחיל את הטיול בקלגרי, ונגיע עד ונקובר איילנד. בשבוע האחרון נעבור לבגדים קצרים ונחליף תקליט לפארקי השעשועים של קליפורניה.

1. [ימים 1-2 - יוצאים לדרך - פארק ווטרטון]({{< relref "1-waterton" >}})
2. [יום 3 - גליישר חלק א׳]({{< relref "2-glacier-part1" >}})
3. [יום 4 - גליישר חלק ב׳]({{< relref "3-glacier-part2" >}})
4. [יום 5 - גליישר חלק ג׳]({{< relref "4-glacier-part3" >}})
5. [ימים 6-7 - באנף חלק א]({{< relref "5-banff-part1" >}})
6. [ימים 8-9 - באנף חלק ב]({{< relref "6-banff-part2" >}})
7. [יום 10 - פארק יוהו]({{< relref "7-driving-north-yoho" >}})
8. [יום 11 - דרך שדות הקרחונים]({{< relref "8-driving-north-ice-fields" >}})
9. [יום 12 - ג׳ספר חלק א׳]({{< relref "9-jasper-part1" >}})
10. [יום 13 - ג׳ספר חלק ב׳]({{< relref "10-jasper-part2" >}})
11. [יום 14 - ג׳ספר חלק ג׳]({{< relref "11-jasper-part3" >}})
12. [יום 15 - ג׳ספר - נפרדים מהרי הרוקי]({{< relref "12-jasper-part4" >}})
13. [ימים 16-17 - המסע דרומה]({{< relref "13-driving-south" >}})
14. [ימים 18-21 - ויקטוריה]({{< relref "14-victoria" >}})
15. [ימים 22-25 - ונקובר]({{< relref "15-vancouver" >}})
16. [ימים 26-29 - במקום השמח בעולם]({{< relref "16-la" >}})

## מה קורה בעולם

אנסה לתת תמונת מצב נוכחית של העולם מנקודת המבט הצרה שלי לקראת היציאה למסע.

בדומה לנק׳ הפתיחה של המסע לארה״ב (לינק) נראה שהעולם ממשיך להידרדר לקראת משהו. בעת קריאת שורות אלו אולי כבר יקראו לתקופה הזאת בשם ונדע לקראת מה הידרדרנו, אבל כעת אפשר רק לתאר את המצב

בעולם, מנהיגים ומפלגות פופוליסטיים עולים לשלטון, משתלחים בדמוקרטיה של המדינות שלהם ומייצרים קיטוב חברתי שלא נראה כמותו בעבר. שיח רעיל ברשתות החברתיות מפרק מבפנים חברות דמוקרטיות מסביב לעולם.

בהקשר של יעד הטיול, דונאלד טראמפ, כחלק מהמדיניות של ״America first״, בהצדקות פופוליסטיות שנויות במחלקת, הטיל מיסים כבדים על המסחר עם קנדה ואפילו שחרר הצהרות הזויות על כיבוש קנדה.

בהקשר המקומי של ישראל, אנחנו נמצאים כעת במלחמה ארוכה ורוויה בדם שמתודלקת בידי מנהיג פופוליסטי מושחת שסוחר בדם תמורת שמירה על שלטונו.

בהקשרים טכנולוגיים (ואני מקווה חיוביים יותר). AI עשה קפיצה משמעותית  - לצורך המחשת השלב בו אנחנו נמצאים: אני כבר מתלבט יש לי טעם לכתוב את הפוסט הזה - או לבקש ממנו לעשות זאת במקומי

## מה קורה בבית

הילדים בני 8,8 ו11, כל אחד מתעסק בתחביבים שהיו לו אז. הפיטים עולים לכיתה ד ואילו עלמה שרלוט עולה לחטיבה(!). השבוע האחרון של הטיול הזה, מוקדש לחגיגות בת המצווה של עלמה שרלוט שלי!

![פיט האמיתי - קונצרט בקונס׳](pete-piano.jpg "פיט האמיתי - קונצרט בקונס׳")

![עלמה שרלוט בפעולה](acRG.jpg "עלמה שרלוט בפעולה")

![אלכס על הפודיום](alexRG.jpg "אלכס על הפודיום")

![עלמה שרלוט - (עוד חלק מ)חגיגות בת-המצווה](acBM.jpg "עלמה שרלוט - (עוד חלק מ)חגיגות בת-המצווה")

## היום

מאז המתקפה על איראן שקרתה בחודש האחרון, כבר פחדנו שכל הטיול הזה לא יצא לפועל, אבל המזל שיחק לנו וממש לפני כמה שעות השלמנו את המסע המפרך לקנדה!

![יוצאים למסע](taxi.jpg "יוצאים למסע")

![בורחים כל עוד אפשר!](TLVAirport.jpg "בורחים כל עוד אפשר!")

![זה באמת קורה, אנחנו באויר](plane.jpg "זה באמת קורה, אנחנו באויר")

המסע התחיל בטיסה של 15 שעות ללוס אנג׳לס. אחרי הטיסה הקשה בה ״חזרנו בזמן״ וראינו בפעם השניה את הזריחה של אותו היום, אכלנו ארוחה מהסוג שקשה לסווג אותה כארוחת בוקר/צהריים/ערב, אבל קל לסווג אותה כ״ג׳אנק אמריקאי״. משם המשכנו בטיסה קצרה לקלגרי - נקודת המוצא שלנו להרפתקה בקנדה

![ארוחת ג׳אנק באמריקה](LAXJunk.jpg "ארוחת ג׳אנק באמריקה")

![מגיעים לקנדה!](welcomCanda.jpg "מגיעים לקנדה!")

בזמן כתיבת שורות אלה, אני יושב כרגע בלובי של המלון בקלגרי. השעה 5 בבוקר והשעון הביולוגי שלי החליט שהגיע הזמן לקום ולכתוב פוסט פתיחה חגיגי למסע שלנו לקנדה 2025. אז... ברוכים הבאים, מוזמנים להצטרף להרפתקה!

היום ניסע לאסוף את הקראוון וניסע ליעד הראשון שלנו (הפארק הלאומי אגמי ווטרטון)

![בוקר טוב קנדה, יוצאים לדרך](calgaryLobby.jpg "בוקר טוב קנדה, יוצאים לדרך")