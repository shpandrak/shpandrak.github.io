---
title: "ג׳אספר חלק א׳"
date: 2025-08-06T20:00:00Z
tags: ["Canada","Jasper"]
author: "Shpandrak"
#weight: 9
cover:
  image: "glacier2.jpg"
  hiddenInSingle: true
  relative: true

---

את הבוקר פתחנו באתר הקמפינג ביוהו.

![](sunriseyoho1.jpg "השמש זורחת על יוהו")

למה אני בחוץ בזריחה? אני לא, אני באוטו. את רוב הבלוג הזה כתבתי בין השעות  5-6:30 בבוקר. במושב הקדמי של הקראוון בעוד המשפחה ישנה. למה אני ער בשעות הללו? לא ברור, זאת ההפרעה שלי, מתעורר טבעית ב5 לא חשוב מתי נרדם... לפחות מנסה לנצל את הזמן😃

![](sunriseyoho2.jpg "בוקר טיפוסי בטיול שלי")

![](morning2.jpg "דמויות בלי תפקיד בבוקר")

היום יסתיים המסע צפונה בסופו נגיע לג׳אספר. טיילנו במסלול ההליכה [parker ridge](https://www.alltrails.com/trail/canada/alberta/wilcox-viewpoint-via-wilcox-pass) שנמצא על ״דרך שדה הקרח״ בדרך לג׳אספר. אמנם טכנית המסלול נמצא עדיין בגבולות הפארק באנף על גבול ג׳אספר, אבל זה לא באמת משנה. הבוקר היה קר, כשהגענו לחניון של המסלול ירד גשם קל אז ב״נוהל״ ישבנו לצפות בסדרה שלנו. בעקבות המפגש עם הדב אתמול, התאים במיוחד הפרק בו צפינו היום בכיכובם של הרבה דובים משוריינים.

![](watching.jpg "בפינת ה״קולנוע הביתי״")

השמיים נראו עדיין מאיימים, אבל החלטנו ללכת על זה. ארזנו מעילי גשם ויצאנו לדרך. המסלול אמנם לא ארוך, אבל יש טיפוס שעזר לנו להתחמם במזג האוויר המקפיא. אחרי כמעט שעה, נגלה בפנינו נוף דרמאטי אל קרחון ססקצ'ואן (Saskatchewan Glacier). בדומה לקרחון אתבאסקה, עליו טיפסנו אתמול, גם ססקצ׳ואן הוא אחת ה ״אצבעות״ הנשפכות מ״שדה הקרח קולומביה״. הנוף המרשים היווה פרס הוגן בעבור הטיפוס הקצר

![](climb1.jpg "טיפוס קור")

![](climb2.jpg)

![](climb3.jpg)

![](glacier1.jpg "קרחון ססקצ'ואן נגלה בפנינו")

מהנקודה בה ניתן לראות את הקרחון, המסלול ממשיך מזרחה על צלע ההר. לקראת הסוף הדרך נהיית צרה ואולי טיפה מסוכנת, אבל אז נגמרת בעוד נקודת תצפית, ממנה חזרנו באותה הדרך. לכל אורך הדרך הנוף המשקיף לכיוון הקרחון מרהיב. ניתן לראות בבירור את מסלול הקרחון המקורי ואת הנסיגה שלו - עוד עדות לעתיד לבוא. באינטרנט זמינות תמונות מ100 השנים האחרונות ואפשר לראות את הנסיגה בבירור.

![](glacier2.jpg)

![](glacier3.jpg)

![](glacier4.jpg)

![](ridge1.jpg)

![](ridge2.jpg)

![](ridge3.jpg)

![](ridge4.jpg)

![](ridge5.jpg)

בדרך חזרה מזג האוויר התקדר ואיתו גבר גם הקור. הנמלה לא התרשמה מ״הנבואה״ שלי, שדיברה על ירידה חלקלקה בגשם מלאת נפילות ועצמות מתפצפצות, והכריחה אותנו לצאת לעוד ״טיפוס צד אחרון״. שרדנו את הטיפוס הלוך חזור ומיהרנו לרדת לפני שהנבואה האיומה תתגשם

![](nemalaMushrooms1.jpg "נמלת הרים בתנוחה אופיינית")

![](nemalaMushrooms2.jpg)

![](lastClimb.jpg "נמלה מתעלמת מה״נבואה״")

![](lastClimbPano.jpg "נמלה אצילית בפסגה")

![](lastClimbNotHappy.jpg "פשוטי העם קופאים ב״מסעות הנמלה״")

![](parkerRidgeStats.jpg)

בדרך למטה, אמנם הנבואה לא התגשמה כפשוטה, אך דבריה של מפלצת הספגטי לא ניתנים לפיענוח על דרך הפשט. הגשם אמנם חיכה עד שנגיע לקראוון, אך בדרך מטה, אכן הגענו ל״מדרון חלקלק ביותר״ - באופן מסויים. בטיול הראשון שלנו בקנדה, הכרחנו את אלכס לברך את המטיילים הבאים ממולנו ב״גוד מורנינג״ ברור וחזק. בהמשך הטיול ניסינו ברכות אחרות, אבל הפעם המדרון נהיה חלקלק ביותר לתוך תחום ה״לא סביר״. התחלנו את הירידה כשאלכס התבקשה לברך את העולים בברכת ״בונז׳ור״. משם זה המשיך ל״ברכת בונז׳ור עם מבטא צרפתי מוגזם ביותר״. השלב הבא היה ״בונז׳ור עם מבטא צרפתי מוגזם ביותר, ואחריו ׳צחוק צרפתי חסר מעצורים׳״. הירידה עברה מהר עם צחוקים רמים, אבל לא כאן זה נגמר, לא כך חזתה הנבואה - הטיול הסתיים כשהברכה לעולים האומללים הייתה: אלכס נעמדת מולם, יוצרת קשר עין ברור (עד כדי חוסמת את דרכם), נעצרת, ועושה ״מיאו״ ארוך, חזק, ברור ומוגזם תוך כריעה לקידה עמוקה. 😹 הנבואה התגשמה!

חזרנו לקראוון ונסענו לג׳אספר, כבר בדרך לא ניתן היה להתעלם מסימני השריפה הענקית שהתחוללה כאן לפי בדיוק שנה. שלטים שרופים שלא שוקמו, וכמובן יערות שלמים מפוייחים. השריפה החריגה לא פסחה גם על העיירה ג׳אספר עצמה - מעל שליש מהמבנים בעיירה הושמדו, כולל ביתו של ראש העיר.

![](jasperFire1.jpg)

![](jasperFire2.jpg)

קנדה התגייסה לשיקום והעיירה עדיין לא מתפקדת במלואה. את התושבים חסרי הבית יישבו בשכונה ענקית של קונטיינרים ממש במרכז העיירה עד שפעולות השיקום יסתיימו. גם הקמפגראונד בו ישנו נשרף עד היסוד. זכינו במקלחות חדשות לגמרי - שיא הטכנולוגיה הקנדית. בימים הקרובים נבלה בג׳אספר ובכך נתרום את חלקנו לשיקום הכלכלי של האיזור היפיפה הזה.