---
title: "הפסקה עירונית בוגאס"
date: 2022-08-15 06:19:00.001 +0000 UTC
updated: 2022-09-03T08:20:23.469Z
author: "Shpandrak"
---

כשהתחלנו לתכנן את הטיול בכלל לא לא לקחנו בחשבון לעצור בוגאס. פרט לזה שלשנינו יצא להגיע אל ״בירת החתונות״ כמה פעמים דרך העבודה, <a href="https://shpandrak.blogspot.com/2012/04/blog-post_04.html" target="_blank">ביקרנו בה יחד בעבר</a>, ו"עיר החטאים״ היא ממש לא המקום המועדף עלינו - על אחת כמה וכמה בשיא הקיץ. אך אחרי שנזכרנו שאנחנו מטיילים עם ילדים השתעשנו בחיפושים של ״ילדים בוגאס״ והחלטנו לשנות את התוכנית.

![](IMG_0394-HEIC.jpg "הליברמנים ״נוחתים״ בוגאס")

![](IMG_0616-HEIC.jpg "Good girls go to Heaven, bad girls go to Vegas")

![](IMG_0642-HEIC.jpg "")

![](IMG_0640-HEIC.jpg "")

![](IMG_0572-HEIC.jpg "")

למרות שבמחשבה ראשונה וגאס לא נשמעת כמו מקום מתאים לילדים, כשמסתכלים על החוויה דרך ״עיניים ילדיות״ הדברים נראים אחרת. אחרי שבועיים וחצי של טיול קראוון, בישולי שטח וטיולים בטבע, ״שינינו פאזה״ והחלפנו למשך שלושה ימים את אופי הטיול. מצאנו מלון המאפשר חניית קראוון, ממוקם קרוב יחסית לסטריפ ול״מונורייל״ והתחלנו לצרוך את החלומות שהעיר מוכרת.

![](IMG_0464-HEIC.jpg "המונורייל של וגאס")

![](IMG_1205-HEIC.jpg "הילדים פורקים כל עול במסעדות")

![](IMG_0493-HEIC.jpg "החומר ממנו עשויים חלומות (מסויימים)")

![](IMG_0515-HEIC.jpg "")

![](IMG_0546-HEIC.jpg "טרפת ב Cheesecake factory")

![](IMG_0590-HEIC.jpg "")😱 שופינג באמצע הטיול 

![](IMG_0833-HEIC.jpg "בלאדי מרי משובח וחריף")

![](IMG_0433-HEIC.jpg "")

![](IMG_0561-HEIC.jpg "")

דרך עיני הילדים, שמעולם לא היו במקום דומה, וגאס נראתה קסומה: האורות הנוצצים, המבנים העצומים, הופעות הרחוב וה״אטרקציות״ במלונות השאירו אותם עם פיות פעורים. לא חמקו מעיניהם גם כמה מראות יותר קשים שהיוו הזדמנויות לכל מיני שיחות נפש על החיים. ללא ספק ה״טיפוסים המפוקפקים״ כפי שעלמה כינתה אותם הם חלק מהמרקם של החוויה בוגאס. כדי לנסות להוציא מפה גם קצת ערך מוסף - הלכנו ל״תערוכת הגופות״ המסתובבת בעולם שהיתה כמו בביקורנו הקודם מדהימה ובו בעת קריפית ומטרידה.

![](IMG_0439-HEIC.jpg ""טיפוסים מפוקפקים״ ברכבת")

![](IMG_0519-HEIC.jpg "טיפוס מפוקפק במיוחד")

![](IMG_0480-HEIC.jpg "")

![](IMG_0471-HEIC.jpg "")סיני שנודב לניסור

למשך יום אחד ברחנו מהחום והצטננו בפארק המים Cowabunga. כמו חוויות רבות בטיול - זאת הפעם הראשונה בחייהם של הילדים שהם בפארק מים. כמובן שגם אני נהניתי לחזור לחוויות ופחדי הילדות והיה בוקר נפלא לכל המשפחה. אך ה״אטרקציה״ אותה הילדים זוכרים בצורה הכי עוצמתית מוגאס היא המופע של ה Cirque du Soleil. קנינו כרטיסים מבעוד מועד למקומות טובים וישבנו כולנו מרותקים מתחילת ההופעה ועד סופה. במהלך ההופעה קרה מקרה שהזכיר לנו איפה אנחנו נמצאים, וגם שאפילו אמריקה הגדולה אינה מושלמת. צופה נלהב מהשורה לפנינו העיר לקבוצה של אסיאתיים שהם לא מוחאים כפיים לאומנים והמשיך בשלל הערות גזעניות ולאומניות. לטובת האמריקאים אפשר לומר שטיפלו בזה מאד יפה - הגיעו מלא מאבטחים והוציאו אותו בלי שום בעיות. אמריקה מצד אחד יכולה לייצר עיר כמו וגאס עם כל העוצמה הכלכלית שמאחוריה, אבל אמריקה היא גם אמריקה החשוכה של טראמפ ודעות מיושנות.

![](IMG_0666-HEIC.jpg "")

![](IMG_0724-HEIC.jpg "")

![](IMG_0715-HEIC.jpg "אההההה")

![](IMG_0812-HEIC.jpg "")

![](IMG_0753-HEIC.jpg "")

![](IMG_0622-HEIC.jpg "מופע עוצר נשימה - Cirque de Soleil")

![](IMG_0635-HEIC.jpg "")

![](IMG_0636-HEIC.jpg "")

על אף שלא הייתי מחליף את אופי הטיול בטיול עירוני בעד שום הון, נחמד לעשות הפוגה באמצע בה לא צריך לשטוף כלים, לבשל ולנהוג. ניצלנו גם את המלון לשכשוך בבריכה, מנוחה ואפילו לצפיה בנטפליקס. הילדים גם אהבו במיוחד את ארוחות הבוקר הגועליות של המלון. פרט לפנקייקים עם קצפת סינטטית דוחה, בנוסף לבייגלים ולאינגליש מאפין המסורתיים - הוצעו במלון גם טורטיות. עלמה בכל בוקר פתחה מפעל גלגול טוריטות לנקניקיות בייקון ביצים ו״מה שבא ליד״.

![](IMG_0866-HEIC.jpg "מפעל הטורטיות של עלמה שרלוט")

![](IMG_0650-HEIC.jpg "")

![](IMG_0610-HEIC.jpg "")

![](IMG_0526-HEIC.jpg "")

![](IMG_0448-HEIC.jpg "לילה אחרון במיטה ״אמיתית״")

![](IMG_0445-HEIC.jpg "")

![](IMG_0882-HEIC.jpg "כולם מקבלים מקלחת! חוזרים הביתה")

מכאן נחזור לבית הנייד שלנו ליישורת האחרונה של טיול בטבע ואז נקנח את הטיול בסן פרנסיסקו.
