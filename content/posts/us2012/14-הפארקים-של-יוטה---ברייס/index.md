---
title: "הפארקים של יוטה - ברייס"
date: 2022-08-10 13:03:00.001 +0000 UTC
updated: 2022-08-26T19:15:14.796Z
author: "Shpandrak"
cover:
  image: "IMG_9962.JPG"
  hiddenInSingle: true
  relative: true

---

היום טיילנו בBryce Canyon National Park. הפארק הקטן, מפורסם במבני הסלע המשונים שלו המכונים Hoodoos. הדרך הטובה ביותר להתרשם מהפארק היא ללכת בו רגלית - הפעם שילבנו בין מסלול ה Queen's Garden ל Navajo Loop. בשל גובהו, מזג האוויר בפארק נעים - [בפעם הקודמת](http://shpandrak.blogspot.com/2012/04/blog-post_05.html) בה ביקרנו בפארק היו שלגים במסלולים אך זה היה באפריל. ממליץ מאד על המסלול (מצורף פירוט) שממצה את רוב התופעות המעניינות בפארק. מלבד קטע הטיפוס האחרון, המסלול לא קשה בכלל. למגיעים עם קראוון מגושם, הגישה לשביל היא דרך הshuttle בלבד.

![](IMG_9926-HEIC.jpg "")

![](IMG_9940-HEIC.jpg "")  
![](IMG_9962.JPG "")  
![](IMG_0003-HEIC.jpg "")  
![](IMG_0013-HEIC.jpg "Whosoever holds this hammer, if he be worthy, shall possess the power of Thor!")

![](IMG_0027-HEIC.jpg "")

![](IMG_0044-HEIC.jpg "חפירות על Hoodoos בVisitor center")

![](IMG_0031-HEIC.jpg "בshuttle")

![](qgsts.png "תאור וסטטיסטיקות מסלול")

לנו ב[Rubby's Inn RV Park](https://www.rubysinn.com/) שממוקם ממש בכניסה לפארק. הRubby's משתרע על פני שטח של עיר ומכיל מלון, RV Park, מסעדות, חנויות ועוד שלל פעילויות. החניון בסדר גמור, ויזכר, אם בכלל, רק בזכות תקרית מטופשת בה עלמה שרלוט נכנסה בהיסטריה לקראוון וצעקה בבהלה: ״אישה מדברת אנגלית - מדברת אנגלית!״.  לא רק שקיום אותה אישה זוקק לכדי תכונה בודדת של היותה ״מדברת אנגלית״ - גם הוחלט לעשות דרמה משום שהיא נצפתה מממשת את פוטנציאל התכונה. מסתבר שה״אישה מדברת״ אנגלית היא גם ״אישה שלא אוהבת אוכל תפל״ - סיפקנו לה את המלח שביקשה והמשכנו בחיינו - אך מאותו הרגע - נחמד מידי פעם לצעוק לעלמה בהיסטריה: ״אהה אישה מדברת אנגלית - מדברת אנגלית״! 😆

בזכות מזג האויר הנוח באיזור, סוף סוף היה ניתן לבלות קצת מחוץ לקראוון בשעות היום כשמגיעים מוקדם ל RV Park. ניצלנו את החצי השני של היום לקמפינג רגוע ומדורה.

![](IMG_0049-HEIC.jpg "Rubby׳sמנוחת צהריים ב")

![](IMG_0125-HEIC.jpg "קדירת המדורה היומית")

לפני רדת הערב תאמנו לי ולעלמה שרלוט רכיבה על סוסים דרך Rubby's. זאת הפעם הראשונה שעלמה רוכבת על סוס, אז הסתפקנו בטיול קצר של שעה וחצי. בפארקים כמו קודאכרום יש מסלולי סוסים שממש נכנסים לתוך הפארק עם הסוסים - והם כנראה יפים יותר, אך זה לא הסתדר לנו עם הזמנים לכן הסתפקנו בטיול של Rubby's. אמנם הטיול היה נחמד בתור התנסות ראשונה עם סוסים, אך מבחינת הנופים כלל בעיקר הליכה ביער ובשיאו תצפית נחמדה אל העמק. בהתחלה עלמה חששה מהרכיבה על החיה העצומה - אך מהר מאד קיבלה ביטחון וליטפה את הסוסה שלה ולחשה לה Good job cowboy, good job. כמה אצילית היא החיה הזאת - בכל פעם מחדש זה מדהים לראות את היצור המופלא הזה בפעולה.

![](IMG_0064-HEIC.jpg "")

![](IMG_0097-HEIC.jpg "")  
![](IMG_0100-HEIC.jpg "השובבים רוכבים")

![](IMG_0112-HEIC.jpg "")  
![](IMG_0118-HEIC.jpg "Good job cowboy")

למחרת לפני העזיבה עשינו מסלול קצר ב [Mossy cave](https://www.alltrails.com/trail/us/utah/mossy-cave-turret-arch-and-little-windows-trail?u=m).המערה על שמה קרוי המסלול די עלובה, אך המסלול מוביל גם לנקודת גישה לראש מפל יפה. למרות שגם כאן ניתן לראות קצת Hoodoos, המסלול שונה מאד בנופו משאר השמורה והזכיר לנו את המגוון האדיר של הטבע המדברי של יוטה. אם קמים מוקדם - אין בעיה לחנות בתחילת המסלול גם עם קראוון.

![](IMG_0964-HEIC.jpg "")  
![](IMG_0139-HEIC.jpg "")  
![](IMG_0985-HEIC.jpg "מחפש צרות במפל")

מכאן נמשיך לפארק זאיון - הפארק האחרון שלנו הפעם ביוטה! המשך יבוא...
