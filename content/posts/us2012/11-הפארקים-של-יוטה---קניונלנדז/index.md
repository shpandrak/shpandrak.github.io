---
title: "הפארקים של יוטה - קניונלנדז"
date: 2022-08-06 14:43:00.001 +0000 UTC
updated: 2022-08-20T16:15:06.932Z
author: "Shpandrak"
cover:
  image: "IMG_9113-HEIC.jpg"
  hiddenInSingle: true
  relative: true
---

את היום השני בMoab הקדשנו לפארק הלאומי Canyonlands. הפארק הגדול מורכב מכמה חלקים שונים שחצבו בו נהרות הקולורדו, הGreen river ויובליהם. למרות שכל איזור בפארק מציע נופים וטיולים אחרים, לצערנו הפעם כמו [גם בטיול הקודם בפארק](http://shpandrak.blogspot.com/2012/04/blog-post_18.html) הצלחנו להקדיש יום רק לאיזור ה Island in the sky. השם הנבחר לאזור מתאר במדוייק את הטופוגרפיה. המסלול הראשון בו הלכנו נראה ומרגיש לחלוטין כמו חצי אי שצף בשמיים - לשון יבשה שצפה בין שני תהומות. [המסלול](https://www.alltrails.com/trail/us/utah/grand-view), ששמו Grand view point trail מציע נופים מרהיבים ושלל הזדמנויות ליפול אל מותך בטרם עת.

![](island-in-the-sky.jpeg "מסלול ההליכה שלנו - צף בין שני תהומות")

![](IMG_9065-HEIC.jpg "מציע שלל הזדמנויות לצנוח אל מותך")

![](IMG_8987-HEIC.jpg "היהודי הנודד - תמיד מחפש הזדמנויות")

![](IMG_8966-HEIC.jpg "")

![](IMG_8971-HEIC.jpg "")

![](IMG_9050-HEIC.jpg "צוות המטפסים")

כרגיל באיזור בעונה זו, מומלץ להתחיל כמה שיותר מוקדם בבוקר כדי להמנע מהשמש הקופחת. המסלול הקווי (הלוך-חזור) מסתיים בקצה ״האי״ בנקודה בה ניתן לראות את הנוף מכל הכיוונים. אך עצירת הנשנושים המסורתית בנקודת השיא, תיזכר בעיקר בזכות הסנאי שניסה לטרוף את המתוקית שלנו 😅. הילדים, משום מה, מאד התלהבו מהרוג׳ומים שסימנו את המסלול ונהנו להוסיף אבן קטנה בפסגת רוג׳ומים נבחרים.

![](IMG_0590-HEIC.jpg "")

![](IMG_9001-HEIC.jpg "אשפית הפנורמה - סופר נמלה")

![](IMG_9013-HEIC.jpg "סנאי טורף מתוקיות")

![](IMG_9026-HEIC.jpg "לא יקבל פירור מהשרלוט")

![](IMG_9049-HEIC.jpg "")

![](IMG_9054-HEIC.jpg "מחילות של ״פיטים ארצישראילים״")

![](IMG_9090-HEIC.jpg "")

![](IMG_9092-HEIC.jpg "")

![](gvstats.jpg "סטטיסטיקות הליכה

![](IMG_8982-HEIC.jpg "ריינג׳רים צעירים מסמנים את המסלול ברוג׳ומים")

משם המשכנו למסלול המפורסם של ה[Mesa Arch Trail](https://www.alltrails.com/trail/us/utah/mesa-arch?ref=result-card&u=m) - מסלול קצר עם נקודת שיא בקשת שהתפרסמה לדעתי בעיקר מאז ששימשה כרקע ל״מערכת ההפעלה״ חלונות. הקשת, שמזכירה את הקשתות [מהטיול בArches National Park](https://shpandrak.blogspot.com/2022/08/blog-post_6.html) באמת מרהיבה כשהנוף המדברי ההררי נשקף דרכה.

![](IMG_9138-HEIC.jpg "")

![](IMG_9117-HEIC.jpg "")

![](IMG_9113-HEIC.jpg "משפחת ליברמן הצעירה בMesa Arch")

אחרי השלמת קניות קצרה, חזרנו לPortal להשתכשכות היומית ולהפרד מעוד מקום שהיה לנו בית בטיול. הילדים קיבלו הקצבת סוכר יומית של טעימות מהשוקולדים של חברת Hershey's שהכניס אותם לרוח שטות ולהמצאת השיר המטופש ״סוכר בדם - סוכר בדם״. לארוחת הערב שוב הכנתי קלאסיקה אמריקאית עם גרסא שלי לMac &amp; Cheese הקלאסי עם צ׳דר אמריקאי. הילדים טרפו כמות שתיכננתי ליומיים ודרשו שאחזור על המנה גם בישראל.

![](IMG_9141-HEIC.jpg "")  
![](IMG_9159-HEIC.jpg "")

![](IMG_9149-HEIC.jpg "")

Mac &amp; Cheese אמריקאי

בערב התרחקנו קצת מאזור הקראוונים והבערנו סוף סוף נפץ אחד מהנפצים שקנינו [בדרך דרומה](https://shpandrak.blogspot.com/2022/08/blog-post_5.html) - והשמחה גדולה. רוח השטות חדרה כנראה את עור הפיל של הנמלה כשבשקית המקלחת של הבנים התבלבלה ושמה לפיט תחתונים במקום כובע (!)

![](IMG_9168-HEIC.jpg "")

![](IMG_9152-HEIC.jpg "תחתונים במקום כובע?!")

מכאן נמשיך לפארקים נוספים ביוטה ולעוד הרפתקאות, המשך יבוא...
