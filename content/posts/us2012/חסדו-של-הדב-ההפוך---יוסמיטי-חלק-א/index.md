---
title: "חסדו של הדב ההפוך - יוסמיטי חלק א׳"
date: 2022-08-16 15:09:00.001 +0000 UTC
updated: 2022-09-10T12:51:36.310Z
author: "Shpandrak"
---

מ<a href="https://shpandrak.blogspot.com/2022/08/blog-post_15.html" target="_blank">לאס וגאס הסואנת</a> חזרנו לקרוואן שלנו ויצאנו אל הפארק האחרון בטיול - ואיזו דרך נפלאה לקנח עם פארק כמו יוסמיטי! אך לפני הטבע, נאלץ לחרוך קצת גומי. יצאנו מוגאס לנסיעה ארוכה לכיוון מקום הלינה שלנו  בפאתי יוסמיטי. הפרחחים ממש לא התרגשו מהנסיעה ושמחו לחזור לקראוון. בגלל שהקראוון גדול ורועש, אין באמת אפשרות לנהל שיחה משפחתית בנסיעות, כך שיצא ש״מאחורה״ התנהלה ״קייטנת טרפת״ בהנהגתה של השרלוט שעיקר עיסוקה הוא המצאת שירים וריקודים מופרעים. שמחנו להגיע אחר הצהרים למקום הלינה ב <a href="https://www.recreation.gov/camping/campgrounds/232269?tab=info" target="_blank">Oh Ridge campground</a> על שפת June lake. אחרי סיור קצר באגם לצורך חלצוץ עצמות, פיצינו את עצמנו בארוחת ערב מפנקת. הסטייקים בארה״ב הם אכן כפי שמתארים אותם - במחיר סביר לגמרי אפשר להשיג בשר באיכות גבוהה מאד.

![](IMG_0933-HEIC.jpg "הפרחחים חוזרים לקראוון")

![](IMG_1387-HEIC.jpg "הנוף היומי שאינו נגמר")

![](IMG_1409-HEIC.jpg "סוף סוף ב- June lake")

![](IMG_0892-HEIC.jpg "פיצוי הולם")

![](IMG_0898-HEIC.jpg "")

![](IMG_0907-HEIC.jpg "")

בבוקר הילדים זכו לביקור מפתיע מ״הדב ההפוך״! אמנם דב אמיתי טרם פגשנו בטבע, אך ה״דב ההפוך״ הגיע לביקור מתוק. קניתי דבש בצורת דב שמתהפך כדי להמתיק את עולמך. הילדים, שבדרך כלל נמצאים במשטר סוכר קפדני, זכו הבוקר ל״ביקור״ מהדב ההפוך בארוחת הבוקר. ההתרגשות היתה גדולה והילדים השתחוו בלי סוף בפני הוד דוביותו ההפוך! עזבנו את האגם והתחלנו לנסוע לתוך יוסמיטי.

![](IMG_0917-HEIC.jpg "השתחוו בפני הדב ההפוך!")

![](IMG_0947-HEIC.jpg "ברוכים הבאים ליוסמיטי!")

![](IMG_0911-HEIC.jpg "חבר בא לחפש שאריות")

את המסלול היומי עשינו ממש בצמוד לכניסה לפארק. נכנסנו לאיזור Tioga pass והלכנו במסלול המוביל ל Gaylor lakes. המסלול מתחיל בעליה ארוכה, אך השכר לא מאחר להגיע. אחרי הטיפוס נגלו לפנינו אגמים יפיפיים וריקים מאדם. במהלך כל המסלול ראינו מחילות של חיות כלשהן. בהמשך הצלחנו גם לפגוש מרמיטה גדולה שכנראה אחראית למחילות.

![](IMG_0960-HEIC.jpg "שוב מטפסים")

![](IMG_0983-HEIC.jpg "עד שנגלים האגמים")

![](IMG_1028-HEIC.jpg "")

![](IMG_1031-HEIC.jpg "")

![](IMG_1083-HEIC.jpg "")

![](IMG_1477.JPG "מרמיטה ערמומית")

שכבנו לתומנו לנוח לצד האגם - ואז ״זה קרה״! הדב ההפוך התגלה אלינו בצלמו ממש ככה לאור יום באמצע השמים! רב מעללים הוא הדב ההפוך! הודנו על רגע החסד ואולי אפילו היינו בונים מקדש אלמלא הנמלה כבר דרשה לא לשאת את שמו של הוד דוביותו. איזה רגע של חסד!

![](IMG_1076-HEIC.jpg "מנוחת המטפסים")

![](IMG_1082-HEIC.jpg "הוד הפיכותו: הדב ההפוך!")

<a href="https://blogger.googleusercontent.com/img/a/AVvXsEiMPlnhX7j6LaRLWzfm_9tB5fSefYAG8FYtm7IVMOZEzPacxFPHBnoTEIJC1WIhVSn9V5UhSpF4qlVpDrJHC8Oz6ye_h7pk5UKUI7_nlNZvK4mfj57zS4bIRSNVBsgiOGZiq_eTyDfapL8r7ejr2ZFZIEvx6yThgszFphkAv96G39317pJm2YlS3e3jXA" style="margin-left: 1em; margin-right: 1em;"><img data-original-height="723" data-original-width="928" height="499" src="https://blogger.googleusercontent.com/img/a/AVvXsEiMPlnhX7j6LaRLWzfm_9tB5fSefYAG8FYtm7IVMOZEzPacxFPHBnoTEIJC1WIhVSn9V5UhSpF4qlVpDrJHC8Oz6ye_h7pk5UKUI7_nlNZvK4mfj57zS4bIRSNVBsgiOGZiq_eTyDfapL8r7ejr2ZFZIEvx6yThgszFphkAv96G39317pJm2YlS3e3jXA=w640-h499" width="640"/></a>

סטטיסטיקות הליכה במסלול

משם חזרנו אל הקראוון והמשכנו בנסיעה להפסקת צהריים באגם Tenaya. האגם נחמד ושווה עצירה. אכלנו צהריים לחופו והשתוללנו קצת במים הקרים. הנופים של יוסמיטי מאד שונים מהנופים המדבריים אותם פקדנו עד כה בטיול. 

![](IMG_1110-HEIC.jpg "פיקניק על שפת אגם Tenaya")

![](IMG_1140.JPG "")

![](IMG_1151-HEIC.jpg "")

משם נסענו למקום הלינה <a href="http://www.indianflatrvpark.com/">Indian Flat Campground</a> שישמש בסיס לטיולים ביוסמיטי ביומיים הבאים. החניון די צפוף, ופרט להיותו במיקום מעולה ליד תחנת האוטובוס שמאפשרת גישה לשמורה והבריכה הקטנה הוא לא מהיפים או מהמוצלחים יותר בטיול. איזור העמק של יוסמיטי הרבה יותר חם מTioga pass וכבר אפשר היה להרגיש בהבדל. אכלנו ארוחת ערב והתכוננו לעוד יום ביוסמיטי. הערב הכנו עוד קדרה מוצלחת עם בייקון יוקרתי שקנינו בדרך מוגאס.

![](IMG_1158-HEIC.jpg "")

![](IMG_1164-HEIC.jpg "")

![](IMG_1353-HEIC.jpg "")

![](IMG_1167-HEIC.jpg "")

![](IMG_1354-HEIC.jpg "")
