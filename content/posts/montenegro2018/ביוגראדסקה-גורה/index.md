---
title: "ביוגראדסקה גורה"
date: 2018-08-20 12:52:00 +0000 UTC
updated: 2018-09-25T18:27:52.501Z
author: "Shpandrak"
cover:
  image: "biogradska-23.jpg"
  hiddenInSingle: true
  responsiveImages: true
  relative: true

---

היום נטייל בBiogradska Gora, שמורת טבע שגולת הכותרת בה הוא יער ראשוני (/יער בתולי) מהאחרונים ששרדו באירופה. יער נקרא ״ראשוני״ אם לא היתה בשטחו התערבות בני אדם כך שהצמחיה ובעלי החיים יכלו להתפתח בצורתם הטבעית. הבוקר לפי התוכניה של הנמלה, שלפה שרלוט את ערכת המדבקות המתאימה והעסיקה את הפיטים ב״מועדון חיות״ כך שיכולנו שוב להאתרגן בזריזות ולצאת מוקדם לנסיעה של כשעה וחצי לכיוון השמורה.

![](zabliak-28.jpg "מועדון ״ניטרול הפיטים״ היומי")
היער באמת שונה מאד מזה בו טיילנו ב״אגם השחור״. את העצים המחטניים החליפו מיני אלונים, עצי שיקמה ועצים נוספים חלקם בני מאות שנים. כמעט בכל צעד זכינו לראות משהו מעניין מציץ אלינו מבין טחב העצים הזקנים. גילינו המון סוגי פטריות וסלדנו מכל מיני חרקים חלקלקים. גם בתוך מימי האגם, הודות למינרלים שבקרקע, צומחים מיני אצות מסתוריות.  
כפי שכבר הבנו, האמונים על התיירות במונטנגרו אמנם מצויידים בהמון כוונות טובות, אבל לא תמיד בשכל רב: חלק מהשלטים שהוצבו במקום - נראה היה כאילו תורגמו לאנגלית על ידי google translate והוסיפו לטיול מימד הומוריסטי מתנשא. 😈

![](biogradska-2.jpg "מיני פטריות שגדלות על העצים")
![](biogradska-11.jpg "שרלוט- חוקרת את שמורת ביוגראדסקה")
![](biogradska-7.jpg "פטרייה חייזרית")
![](biogradska-22.jpg "יונק טפילי מתפתח מתוך הטחב")
![](biogradska-14.jpg "ביתו של דרדסאבא")
הפעם איפשרנו לפיטים ללכת כמעט את כל המסלול והם מצידם הלכו יפה מלפנים ושימשו כפיתיון למקרה שחיה קדמונית מגעילה  תבוא להכיש אותנו. בחרנו במסלול קל שמקיף את האגם הקרחוני הנגיש ביותר בשמורה (אגם ביוגראד). בדרך ראינו חבורת נשים שבדיוק התעוררו משנת לילה באוהל שהוקם על שפת האגם. מצד אחד נראה כמו טיול קסום ומיוחד, אך מצד שני כמות היצורים הקדמונים שזחלו לבחורות הללו דרך הנחיריים בלילה, לא עשו לי המון חשק לתפוס כאן תנומה :)

  

![](biogradska-35.jpg "תולעת ״נחיריים״ קדמונית")
![](biogradska-18.jpg "אגם ביוגראד")
![](biogradska-31.jpg "חרקים מכונפים קדמונים")
![](biogradska-19.jpg "הנזל וגרטל משמשים כפיתיון חי ביער")
![](biogradska-23.jpg)

בחלקו של המסלול, הקימו המונטנגרים קונסטרוקציית שבילים מעץ, שבזכותה ניתן להתקרב לאיזורים הבוציים של היער ולחזות בתופעות כמו העלים העצומים שמכסים חלק נרחב מהשמורה. כאן ניתן לחזות בשלטים שהציבו המונטנגרים שטוענים שהעצים מגיעים לגובה קילומטר ומציינים כל מיני נתונים עבורם אפילו היחידות לא מתאימות לסוג הנתון.

![](biogradska-26.jpg "עלה בגודל שרלוט")
![](biogradska-27.jpg "עץ ״בגובה קילומטר״")
![](biogradska-28.jpg "עץ מכושף")
![](biogradska-30.jpg)

 הטיול בביוגראדסקה גורה בהחלט מצדיק את הנסיעה. לפי פרוטוקול הטיול, כולם נרדמו לשנת צהריים בנסיעה חזרה לבית הנחשים. בדרך עברנו להציץ על Đurđevića Tara Bridge - הגשר המפורסם מעל נהר הטארה. גשר הבטון בעל הקשתות הוא באמת פלא הנדסי, אבל בלי להעליב את המהנדסים המונטנגרים, אני מעדיף לנסוע על קטנוע נגד כיוון התנועה באיילון עם כיסוי עיניים - מאשר לעמוד על הגשר הזה שניה אחת מיותרת :) את האטרקציות האתגריות באיזור הנהר (ראפטינג, באנג׳י וכו׳) נשמור לפעם אחרת כשהילדים יהיו גדולים יותר...

![](zabliak-29.jpg "פלאי ההנדסה מונטנגרית")
![](zabliak-30.jpg)  
 *Zip Line (״אומגה״) מעל נהר הטארה*

בדרך קנינו דבש מונטנגרי הישר מבוטקה שעמד בין 300 כוורות. הפעם למדנו לא לקנות גבינות מונטנגריות מסורתיות וקנינו אמנם גבינות מקומיות, אך בנוסח איטלקי שהיו מצויינות. כשחזרנו הספקנו לעשות סיור בחלקה השכנה ולהבהיל קצת פרות.

![](zabliak-31.jpg "דבש טרי מהדבורה לצרכן")
![](zabliak-32.jpg "סיור הבהלת הפרות היומי")
![](zabliak-33.jpg "לילה טוב בית הנחשים!")
