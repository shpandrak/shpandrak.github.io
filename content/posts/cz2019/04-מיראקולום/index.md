---
title: "מיראקולום"
date: 2019-08-20 05:58:00 +0000 UTC
updated: 2019-09-22T04:26:26.445Z
author: "Shpandrak"
cover:
  image: "IMG_0818-HEIC.jpg"
  hiddenInSingle: true
  responsiveImages: true
  relative: true
---

בעקבות מזג אויר הפכפך, הופעל פרוטוקול ״יום גשם״ ועשינו הפסקה מטיולי טבע לטובת אטרקציית indoor. ביקרנו ב[IQPark](http://www.iqlandia.cz/en/iqpark) בליברץ (Liberec) שהוא חלק ממוזיאון המדע IQLandia שמתאים לילדים בגילאים שלנו (2,2,5). המוזיאון היה ברמה מאד גבוהה והעברנו בו שעות רבות.למדנו איך עובדים השירותים, על אנרגיה מתחדשת ועל גוף האדם. היה גם אולם עצום שהכיל ״דברים של מבוגרים מהיום יום״ שילדים יוכלו להתנסות בהם בעצמם ואינסוף מוצגים מעניינים. בקיצור, מומלץ מאד. סיימנו את הביקור במוזיאון בארוחת צהריים בChicago Grill עם בירה וסטייק מצויין לפני שחזרנו לצימר.

![](IMG_0683-HEIC.jpg)

![](IMG_5942-HEIC.jpg "איך עובדת אסלה")
![](IMG_5962.JPG "להקת הבית")
![](IMG_0723-HEIC.jpg)

![](IMG_0731-HEIC.jpg)

![](IMG_5991-HEIC.jpg)

![](IMG_0751-HEIC.jpg "מדע שתיית הבירה")
למחרת המשכנו בקו אטרקציות הילדים וביקרנו בפארק השעשועים [מירקולום](https://www.mirakulum.cz/en/homepage/) (Mirakulum). משום שעד כה בכל הטיולים המשפחתיים עשינו רק טיולי טבע, זאת היתה הפעם הראשונה בחייהם שהילדים ראו משהו מהסוג הזה - וזה פשוט פוצץ להם את המח. הפארק, שלטעמי הוא לא פחות מגן עדן לילדים (ולאבות מסויימים), מכיל מתקנים עצומים ומלאי השראה - מה הייתי נותן כדי להקטין את הגוף לממדים בהם אוכל להכנס לכמה מהמתקנים...

![](IMG_6070-HEIC.jpg "הממלכה של פיט - מירקולום")
![](IMG_0818-HEIC.jpg "פינת סלפיז עם עז (וליטוף)")
![](IMG_6126-HEIC.jpg "פינת ״משיכה בפרווה״ של במבים")
![](IMG_0866-HEIC.jpg "שרלוט מצויה בסביבתה הטבעית")
![](IMG_6041.JPG)

לא מדובר בפארק עם רכבות הרים או מופעים אורקוליים משוגעים כמו הפארקים בארה״ב, אך עם זאת הוא לא נופל מהם לא ברמת הארגון ולטעמי גם לא ברמת ההנאה. הפארק עמוס בעצי שזיפים מתוקים אותם זללנו בכמויות. פרט למתקנים יש גם פינות ליטוף וספארי קטן. הפארק ממש גדול כך שלא הספקנו לעבור בכל האטרקציות ונשארנו עם טעם של עוד.

![](IMG_0786-HEIC.jpg)

![](IMG_0801-HEIC.jpg)

![](IMG_6114-HEIC.jpg)

![](IMG_0893-HEIC.jpg)

בדרך חזרה הילדים התרסקו בשניה. לצערי זה לא מובן מאליו - שרלוט ופיט קיבלו את הגנים של אבא וכמעט אף פעם לא נרדמים בנסיעה...

![](IMG_0899-HEIC.jpg)
