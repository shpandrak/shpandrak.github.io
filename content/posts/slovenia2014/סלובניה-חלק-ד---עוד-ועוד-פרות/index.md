---
title: "סלובניה חלק ד׳ - עוד ועוד פרות"
date: 2014-08-24 05:11:00 +0000 UTC
updated: 2015-01-04T19:58:35.087Z
author: "Shpandrak"
cover:
  image: "DSC_0017.jpg"
  responsiveImages: true
  hiddenInSingle: true
  relative: true
---

ביום החמישי לטיולנו לסלובניה נסענו ל Velika Planina, כפר רועים ששוכן על רמה גבוהה בין העננים. למרות שניתן להגיע בדרכים עקלקלות עם הרכב הישר עד הכפר, בחרנו לעשות מסלול נחמד שמוביל אל הכפר ומאפשר להנות מהאיזור היפה הזה. לתחילת המסלול הגענו ברכבל שהיה די נטוש בשעה שהגענו - נראה שהערנו את המפעיל המסכן משנת הבוקר שלו. רתמנו את עלמה שרלוט לתיק - והתחלנו לטפס.

![](DSC_0017.jpg "מתחילים את המסלול מעל העננים - וליקה פלנינה")
![](DSC_0058.jpg "תינוק ארוז ומוכן ליציאה")
המסלול לא היה קשה במיוחד וליוו אותנו פרות גדולות ושמחות. לקחנו את הזמן ועשינו הרבה עצירות קטנות להשתוללות בדשא ולצורך ״דיבורים״ עם הפרות

![](DSC_0083.jpg)

[![AC In the sky](https://lh5.googleusercontent.com/-Jsk4hItZOms/U_1pEDgelGI/AAAAAAAADcg/UvHC4yWla04/w1700-h1128-no/DSC_0168-MOTION.gif)](https://lh5.googleusercontent.com/-Jsk4hItZOms/U_1pEDgelGI/AAAAAAAADcg/UvHC4yWla04/w1700-h1128-no/DSC_0168-MOTION.gif "AC in the clouds")

![](DSC_0123.jpg)

![](DSC_0160.jpg)

![](DSC_0196.jpg)

ממש לא צריך הרבה בשביל יום מושלם: מזג אויר קריר ונעים, נוף הררי וכמה פרות :) לקחנו את הזמן ומשכנו את הטיפוס לאט לאט. את ארוחת הבוקר אכלנו בנק׳ נוף יפה בה רבצנו בשמש עוד שעה קלה. אפשר להגיד שהיה יום משולב בין בטן גב להייקינג...

![](DSC_0217.jpg)

![](DSC_0229.jpg)

![](DSC_0258.jpg)

![](DSC_0268.jpg)

סוף סוף  הגענו אל הכפר המדובר. על אף ההתמהמהות שלנו, המקום היה עדיין בשלב של התעוררות משנת הלילה. כחלק מהאטרקציות של הכפר ניתן ללון בבקתת קש ולרכוש מהגבינות שמייצרים במקום. צילמנו, התרשמנו והמשכנו הלאה בדרך לעוד כפרים קטנים ופחות ״מפורסמים״.

![](DSC_0366.jpg)

![](DSC_0309.jpg)

![](DSC_0342.jpg)

![](DSC_0310.jpg)

![](DSC_0425.jpg)

![](DSC_0353.jpg)

![](DSC_0347.jpg)

את ארוחת הצהריים אכלנו באיזשהו כפר על הדרך כאשר מזג האויר החל לפתע להתקדר. המקום היה נחמד, אבל לא ברמה של המסעדה המקומית בה אכלנו ב[מוסטניצה](http://shpandrak.blogspot.co.il/2014/08/2014_22.html). עלמה שרלוט ניצלה את העובדה שהיא כלואה בגוף של ״תינוק קטן וחמוד״ ושנוררה אוכל מאיזו זקנה מקומית. הארוחה נקטעה כשגשם התחיל לרדת והבנו שהגיע הזמן להתקפל. את הדרך חזרה עשינו בגשם קל וערפל. כשעברנו שוב ליד Velika Planina בקושי ניתן היה לראות זכר לכפר מציץ מתוך הערפל.

![](DSC_0438.jpg "ארוחת צהריים סלובנית רגע לפני הסערה")
![](DSC_0450.jpg "טיף טיף טף")
![](DSC_0447.jpg "Velika Planina - קבור בערפל")
כמו בכל מדינה עם רכסי הרים גבוהים, בכל רגע יתכנו שינויי אקלים פתאומיים וצריך להגיע מוכנים לכל מצב. מזג האויר בבלד עצמה היה שמשי כשהגענו בחזרה מהמסלול ועלמה שרלוט הספיקה להתקוטט עם עוד ברבור על שפת האגם.

![](DSC_0479.jpg)

![](DSC_0486.jpg)

מחר הוא היום האחרון בטיול הנהדר הזה. כולנו מקווים שעוד נחזור לסלובניה. (כולנו למעט הברבורים)
