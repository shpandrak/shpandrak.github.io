---
title: "אוסטריה 2015 - קרימל"
date: 2015-08-24 07:04:00 +0000 UTC
updated: 2015-09-22T16:36:10.643Z
author: "Shpandrak"
cover:
  image: "IMG_8604.jpg"
  responsiveImages: true
  hiddenInSingle: true
  relative: true

---

אחרי שבוע באזור זלצבורגלנד, עברנו למשכננו החדש - חווה בעיירה Strass שבעמק Zillertal בטירול. החווה פשוט מקסימה! בעלת החווה התנצלה שלא נשארו לה דירות קטנות, כך שהתגוררנו בבית מפנק בן שתי קומות עם המון חדרים שאפילו לא נכנסנו אליהם. עלמה שרלוט התרגשה מאד מהמעבר - בשבילה החווה הקודמת היתה כבר בית - היא פיתחה מיני חרדה כאשר בבקרים לפעמים שאלה - ״בערב חוזרים לכאן - כן״? כמו בחווה הקודמת, גם כאן היו פרות, כבשים וחזירים. הוצאת מרץ בטרמפולינה כבר הפך חלק מלו״ז היומי.

![](DSC_0925.jpg "הארנבונים ״שלה״")
![](IMG_8622.jpg "הגינה הפרטית שלנו בחווה")
![](DSC_0903.jpg)

![](DSC_0889.jpg)

התפנקנו כאן בארוחות בוקר - כל בוקר ב6:30 הגיעו מאפים טריים, ביצים מהתרנגולות ויוגורט. בעלת החווה מכינה יוגורט טרי הישר מחלב הפרות אותו עלמה שרלוט מאד אהבה. זללנו והכנו ארוחת צהריים עם גבינות מקומיות שקנינו.

![](IMG_8763.jpg "בוקר טוב")
![](IMG_8594.jpg)

איזור טירול לא שונה בהרבה מזלצבורגלנד - אבל הרבה יותר ״דרמטי״. הן מבחינת הנופים (הקרבה לאלפים עושה את שלה) והן מבחינת האוכל (הקרבה לאיטליה וההיסטוריה המשותפת יוצרת מטבח עם טעמים מעניינים).

הבוקר הוקדש למפל קרימל - המפל הגבוה ביותר באוסטריה ואחד האתרים הפופולאריים ביותר באזור. המפל העצום שנופל מגובה של כמעט 400 מטר מורכב מ3 תת מפלים שוצפים וגועשים אותם ניתן לראות כבר מהכביש המוביל לאתר.

![](DSC_0731.jpg "מפל קרימל - מתחילים בטיפוס")
![](DSC_0820.jpg "קרימל")
![](DSC_0734.jpg)

למרות שכבר מלמטה ניתן לראות את המפל המפלצתי במלוא הדרו - החלטנו להענות לאתגר ולעלות עד ״ראש המפל״. הטיפוס, שהפך תלול ככל שהתקדמנו, היה תרגול טיפוסים מצויין עבור השרלוטין שחזרה לתיק רק כשכבר היה ממש קשה.

![](DSC_0722.jpg)

![](IMG_8604.jpg)

![](DSC_0806.jpg "הרכבת מטפסת")
![](DSC_0830.jpg)

לבסוף ״כבשנו״ את ״ראש המפל״ שם נחנו ואכלנו ארוחת צהריים. בדרך חזרה רכשנו לשרלוטין פעמון של כבשה ומעכשיו ניתן לשמוע אותה מגיעה ולהתכונן בהתאם.

![](DSC_0766.jpg "מנוחת המטפס")
![](DSC_0825.jpg "״ראש״ מפל קרימל")
מכאן חזרנו לחווה שלנו - הדונקלר לא יכל כבר לחכות ורצה לשחק עם כל החיות והמתקנים שבחווה החדשה. אנחנו ניצלנו את הזמן להתארגנות ומנוחה.
