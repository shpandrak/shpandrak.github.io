---
title: "אוסטריה 2015 - יום המזל שלנו בטירול"
date: 2015-08-28 12:56:00 +0000 UTC
updated: 2015-10-03T20:47:40.333Z
author: "Shpandrak"
cover:
  image: "DSC_0619.jpg"
  responsiveImages: true
  hiddenInSingle: true
  relative: true

---

את ימי השמש האחרונים בטיול  העברנו בטירול הקסומה. בעיקר בטיולי טבע קצרים לצד נופש רגוע. במפל שטויבן Stuiben מסלול נחמד שמוביל ל(עוד) מפל גדול ושוצף. בתחילת המסלול, לנוחיות האוסטרים, מכונת שתיה לממכר חלב טרי לחיזוק גופים אוסטרים חסונים.

![](IMG_8922.jpg "״פריש מילש״")
![](arn.jpg "אוסטרי טיפוסי בבוקר")
למרות שהייתי קצת סקפטי שעוד מפל ירשים אותנו, הביקור במפל העצום הזה מומלץ ביותר. במהלך המסלול, אוסטרי חביב שמצא תילתן עם ארבעה עלים העניק אותו לשרלוטין - מה שהבטיח לנו מזל טוב. אמנם אחרי שהחזיקה אותו ביד במשך כל הטיול נשאר רק עלה אחד מקווצ׳ץ׳, נראה לי שהמזל אמור להשאר בכל זאת. עלינו במסלול עד לנקודת התצפית הגבוהה ביותר שהיתה פתוחה (החלק העליון היה סגור לשיפוצים) וחזרנו לאכול צהריים למטה. באיזור החניון היו מעיינות קטנים ובהם מים קפואים. לצד המעיינות מפוזרים שלטים קטנים ובהם מומלצים כל מיני תרגילי רענון וריכוז שכוללים טבילת איברים שונים ומשונים במים הקפואים מבלי לזוז.

![](DSC_0619.jpg "מפל שטוייבן")
![](DSC_0646.jpg "מפל שטוייבן במלוא הדרו")
![](IMG_8928.jpg "יום המזל שלנו")
![](DSC_0679.jpg "הפסקת צהריים בשטוייבן")
בהמשך ביקרנו במחלבה ענקית במיירהופן, תכננו לעשות סיור מודרך במפעל, אך התלתן נתן את אותו והגענו בדיוק בזמן ניקוי המפעל והסיור הוצע רק בהנחה במתכונת מצומצמת. ניצלנו מסיור משעמם בעוד מפעל ובמקום זה דילגנו ישר לחלק הכיף - טעימות של גבינות ויין. במרכז המבקרים בר גבינות גדול עם איזור משחק בנושא גבינות לילדים שניטרל לחלוטין את הדונקלר ואפשר לנו להיות שוב זוג צעיר. איך לפעמים תלתן בא טוב.

![](IMG_8949.jpg "איזור ניטרול ילדים בנושא חלב וגבינות")
![](IMG_8952.jpg "יום כיף בחסות הוד תלתנותו")
חזרנו להשתולל עם כל הfacilities בחווה שלנו. מפני שכל הטיול היינו עם רכב, השרלוטין מאד התרגשה דווקא מהבימבה המטופשת שהיתה לה בחווה. למרות שיש לה משהו כזה בארץ, כאן זה קיבל משמעות חדשה - היא חונה את האוטו ליד החיות, מסיעה בו דברים ממש כמו אמא ואבא ולפעמים גם מתרסקת מכמה מדרגות. גם לאבא היתה פה מכונית צעצוע משלו שלא יהיה לו משעמם.

![](DSC_0864.jpg "ה-שרלוטמוביל")
![](IMG_8980.jpg)
