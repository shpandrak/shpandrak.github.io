---
title: "על נקיקים, נקניקים ושאר גרגרנות"
date: 2017-08-19 20:12:00 +0000 UTC
updated: 2017-11-12T21:28:32.779Z
author: "Shpandrak"
cover:
  image: "gilfenklamm-11.jpg"
  responsiveImages: true
  hiddenInSingle: true
  relative: true

---

היום בקרנו בנקיק Gilfenklamm. הנקיק מזכיר מאד נקיקים אחרים באזור זה באירופה אך עם זאת  מרשים למדי ושווה בהחלט ביקור. המסלול יחסית ארוך ומאפשר גם גישה לנהר והזדמנויות לשכשך רגליים. תמיד במקומות הללו מרשימה אותי רמת התחזוקה של האתר. למרות הפרשי הגובה העצומים ותוואי דרך ״בלתי אפשרי״ - הקונסטרוקציה שהרימו פה מאפשרת במאמץ סביר ובפגיעה זניחה בטבע, להגיע עם כל המשפחה ולהתרשם מיצירת אומנות גרנדיוזית שפיסלו המים.

![](gilfenklamm-14.jpg "נקיק Gilfenklamm")
![](gilfenklamm-7.jpg)

![](gilfenklamm-5.jpg)

![](gilfenklamm-11.jpg)

![](gilfenklamm-12.jpg)

![](gilfenklamm-15.jpg)

כשחזרנו לצימר באורטיזיי עוד הספקנו לנצל את מזג האויר השמשי כדי לחנוך את הבריכה של הצימר. בערב הכנו ניוקי ברוטב פטריות של אורטיזיי - מסתבר שאורטיזיי מפורסמת באיטליה בפטריות הפורצ׳יני שלה - אז היינו חייבים לבדוק...

![](ortisei-21.jpg "פיט מגלה את המים")
![](ortisei-22.jpg)

![](ortisei-23.jpg "ארוחה בנוסח Ortisei")
![](ortisei-24.jpg "הו איטליה")
![](ortisei-25.jpg "פיטים ״שואבים״ ניוקי")
למחרת הקדשנו יום שלם לעיירה אורטיזיי. בעיירה המון חנויות מופלאות של גבינות, נקניקים ושאר מוצרי בישול איכותיים - בהן קנינו מצרכים לטיול וגם לקחת הביתה. חוץ מחנויות ״גרגרנות״ יש בעיירה גם לא מעט חנויות טיולים מקצועיות. שרלוט שתמיד מבקשת שיהיו לה בגדי טיולים כמו של אמא ואבא, קיבלה ״בובת״ טיולים בשם מתילדה מחנות הטיולים השוויצרית  Mamut - אותה היא הבטיחה לקחת לכל טיול מעתה ועד עולם. את רמת ההתרגשות מהקניה היה ניתן למדוד בסולם ריכטר - אני מתחיל להיות מודאג שמא חדוות השופינג של הנמלה עברה בתורשה אל השרלוטין :|

![](ortisei-26.jpg "סכנה - חדוות קניות")
![](ortisei-29.jpg "כן...")
חוץ מקניות, מן העיירה טיפסנו בשביל נופי מתפתל שעולה לגבעה המשקיפה על האיזור. בדרך ראינו המוני פיטריות צומחות תחת כל עץ רענן, סנאים חמודים ופרחים משונים בכל מיני צבעים. אכלנו פיקניק בנק׳ התצפית  ואפילו הספקנו לחזור לצימר לשנת צהריים משפחתית מתוקה מתוקה.

![](ortisei-30.jpg "פיטריות באורטיזיי")
![](ortisei-32.jpg "פיטים מתרגלים ״ידיים למעלה על הראש...״")
![](ortisei-27.jpg "פיקניק בנק׳ התצפית - אורטיזיי")
![](ortisei-35.jpg "עוד ארוחת פסטה לרשימה")
אחרי קצת חטאי גרגרנות אנושיים - מחר חוזרים לטבע!  להתראות בקרוב
