---
title: "Alpe di Suisi"
date: 2017-08-16 21:38:00 +0000 UTC
updated: 2017-11-13T22:04:43.274Z
author: "Shpandrak"
cover:
  image: "alpe-di-siusi-15.jpg"
  responsiveImages: true
  hiddenInSingle: true
  relative: true

---

היום נטייל בAlpe di Siusi - הרמה האלפינית הגדולה באירופה. ניצלנו קרבתנו לרכבל בOrtisei ואת השעונים המעוררים ה״משוכללים״ שברשותנו והגענו מוקדם בבוקר לרכבל. מזג האויר היה מצויין ואיתו גם מצב הרוח של החבורה.

![](alpe-di-siusi-11.jpg "מטיילים בAlpe di Suisi")
![](alpe-di-siusi-27.jpg "Aple di Suisi")
![](alpe-di-siusi-29.jpg)

![](alpe-di-siusi-3.jpg)

המסלול היה קל ויפה, ניצלנו את מזג האויר המושלם ואת המדשאות האינסופיות המזמינות ופשוט בילינו את כל היום על ההר. הפיטים שמחו לשחרר אנרגיה בעצירות ואנחנו לא התנגדנו לרבוץ קצת.

למרות שאיטליה היא ללא ספק מדינה אירופאית, משהו במזג האויר הים תיכוני מחלחל פה לאנשים לדם ומדלל את הנימוס הקר המקובל במערב היבשת. הרבה מטיילים פנו אלינו ככה סתם בשאלות - בעיקר סביב כמות הצאצאים שלנו ואיך אנחנו מטיילים איתם. ״כל אלה שלכם״? בעשור האחרון, מכל מיני סיבות הילודה באיטליה נמצאת בשפל חסר תקדים - זוגות רבים מוותרים לחלוטין על הבאת ילדים, בעוד אחרים מסתפקים בילד אחד. נותר רק לקוות שמישהו רושם את כל המתכונים של הפיצה שלא זוכים לעבור מאב לבן...

![](alpe-di-siusi-10.jpg "הפיטים עושים ״שיגועים״")
![](alpe-di-siusi-15.jpg "רובצים בדשא - Alpe di Suisi")
![](alpe-di-siusi-26.jpg)

![](alpe-di-siusi-19.jpg)

![](alpe-di-siusi-22.jpg)

לפני שירדנו ברכבל, רק מהפחד שאותם מתכונים לא יאבדו לעד, התפנקנו במנות מקומיות קלות במסעדה שבתחנת הרכבל. ״לזכור ולא לשכוח״

![](alpe-di-siusi-16.jpg "פיט ״מבסוט״")
![](alpe-di-siusi-18.jpg "הסיבה שפיט ״מבסוט״")
![](alpe-di-siusi-30.jpg "יאמי")
אם כבר חזירים, אז עד הסוף. הכרזנו על היום כיום הפינוקים והחלטנו הערב לא לבשל וללכת למסעדה. בOrtisei לא חסרות מסעדות ובחרנו באחת שמדורגת יפה. כשבמטבח מסורת איטלקית פוגשת דיוק גרמני - יש פוטנציאל לחגיגה. כלכלת אורטיזיי מתבססת בעיקר על תיירות כאשר מרבית ההכנסות מגיעות מעונת הסקי. במסעדה התלהבו מהפיטים ומלצרים כרכרו סביבנו בשמחה. המטבח מזכיר עד כדי זהה למטבח הטירולי ומורכב ממאכלים אוסטרים עם השפעה איטלקית.

![](ortisei-13.jpg "פיטים רוקדים על הבר")
![](ortisei-11.jpg "אוסטרו-איטליה - שניצל ופיצה")
![](ortisei-12.jpg)

![](ortisei-15.jpg)

טיילנו קצת ברחובות אורטיזיי היפים ובחנויות המזמינות שלה וקנינו חומרי גלם מקומיים לבישולים של הימים הבאים.
