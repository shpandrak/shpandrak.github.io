---
title: "קייקורה - לחיות כמו דולפין"
date: 2012-01-24 10:23:00.001 +0000 UTC
updated: 2012-01-26T05:10:14.390Z
author: "Shpandrak"
draft: true
cover:
    image: "cover.jpg"
    responsiveImages: true
    hiddenInSingle: true
    relative: true
---

קייקורה שוכנת על חופו הצפון מזרחי של האי הדרומי מצפון לקרייסצ׳רץ׳ בה נחתנו והיא סוגרת את ה״מעגל״ שלנו באי הדרומי. הגאולוגיה המיוחדת של חוף העיירה מאפשרת לזרמים חמים מהאוקיינוס לעלות כלפי מעלה ובכך מתאפשרת כאן שרשרת מזון שלמה ממש קרוב לחוף. ניתן למצוא כאן מגוון עצום של אורגניזמים - מפלנקטון פצפון ועד ללווייתנים באורך עשרות מטרים. עיקר ענף התיירות בעיירה עוסק בצפייה בחיות אלו, דייג לובסטרים וזלילת סרטנים. אחרי הנסיונות המרים של יונה הנביא וסבא ג׳פטו הוחלט שלא לאפשר שחיה עם לווייתנים אלא רק צפיה בהם מהסירה - לכן החלטנו שמפגש אינטימי יותר עם דולפינים נדירים יהיה נחמד יותר. בניגוד למקומות אחרים בעולם, הדולפינים שפוגשים כאן לא כלואים או מאולפים - אלא חיות פרא סקרניות שמתעניינות בנו לא פחות משאנחנו מתעניינים בהן. אחרי חצי של הפלגה מצאנו להקה עצומה של כ300 (!) דולפינים - ואז סוף סוף הושמע הצפצוף שמאותת לנו לקפוץ למים.

![](Photo-Jan-20,-2012-12:37-AM.jpg)

![](Photo-Jan-20,-2012-12:41-AM.jpg)

![](Photo-Jan-20,-2012-12:53-AM.jpg)

הדולפינים בכלל לא פחדו מאיתנו אלא בחנו אותנו בסקרנות. הצוות המקצועי של הסיור אמר לנו שכדי להגדיל את הסיכוי לאיזושהי אינטראקציה עם דולפין מומלץ לצלול ולעשות כמה שיותר קולות משונים. צללתי עד שכאבו לי האוזניים וצרחתי עד שצרב לי הגרון :) בהחלט הצלחתי למשוך את תשומת ליבם. כמה דולפינים הקיפו אותי בסקרנות ואחד ממש יצר קשר עין ועקב אחרי עד שנגמר לי האויר. מדהים!

![](Photo-Jan-20,-2012-12:58-AM.jpg)

![](Photo-Jan-24,-2012-11:17-PM.jpg)

![](cover.jpg)

הדולפינים הנדירים מזן הדאסקי מפורסמים באתלטיות שלהם ובאהבתם לחיים הטובים - את רוב היום הם מעבירים בשעשועים ובהזדווגות. אין להם קושי מיוחד להשיג אוכל ומידי פעם חיות משונות עם סנפירים צבעוניים נוחתות עליהם מהשמיים ומנסות לבדר אותם. עם כל הקידמה של המין האנושי, בסוף אנחנו יושבים כל היום בחדרים אטומים לאור ניאון כפופים מול מחשב... אולי פספסנו משהו?


![](Photo-Jan-20,-2012-1:37-AM.jpg)

![](Photo-Jan-20,-2012-1:24-AM.jpg)

![](Photo-Jan-20,-2012-1:42-AM.jpg)

מקווה שלמדנו משהו מהדולפינים הללו - בכל זאת חיים רק פעם אחת... כדי לאמץ חיים יותר ״דולפיניים״ אפילו אימצתי את מנהג האקרובטיקה שלהם - כמעט בכל פארק קמפינג טוב כאן יש טרמפולינה רצינית - מצאו את ההבדלים:

![](Photo-Jan-20,-2012-1:03-AM.jpg)

![](Photo-Jan-24,-2012-10:24-AM.jpg)

![](Photo-Jan-20,-2012-6:15-AM.jpg "יעל מאמצת אורח חיים יותר דולפיני")
 

אם כבר התחלנו לדבר על החיים הטובים, אז נעבור לפינת הבישולים. חוץ מלהמשיך ולהפיץ כאן את בשורת הקינואה לכל המקומיים עם מתכון קינואה חדש, בישלנו גרסה מצומצמת של ״ריזוטו הבית״. למרות שקנינו פה לא מעט תבלינים וכלי בישול, אנחנו כל כך מתגעגעים לכלי הבישול שלנו שנחים להם אי שם באיזו קופסת קרטון...

![](Photo-Jan-19,-2012-8:54-AM.jpg)

![](Photo-Jan-19,-2012-9:29-AM.jpg "ריזוטו הבית - גרסת טיולים")

![](Photo-Jan-20,-2012-9:16-AM.jpg "בשורת הקינואה")
את הביקור בקייקורה סיימנו במושבת כלבי הים שלה. אך המפגש הקרוב יותר התקיים דווקא בדרך לשם - תוך כדי נסיעה יעל צועקת: ״עצור - כלב ים״

![](Photo-Jan-21,-2012-12:59-AM.jpg)

![](Photo-Jan-21,-2012-1:00-AM.jpg)

![](Photo-Jan-21,-2012-1:26-AM.jpg)
