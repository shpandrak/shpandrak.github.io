---
title: "כן דובים וכן יער - ברוכים הבאים לקולורדו"
date: 2012-04-21 20:34:00 +0000 UTC
updated: 2012-05-12T20:56:09.021Z
author: "Shpandrak"

cover:
  image: img7.jpg
  responsiveImages: true
  hiddenInSingle: true
  relative: true

---

ממואב המורמונית יצאנו בדרכנו מזרחה לכיוון קולורדו. קולורדו היא המדינה בעלת הגובה הממוצע הגבוה ביותר בארה"ב ונדמה שכל הנסיעה בכיוונה היתה עליה אחת גדולה. אחרי כשבועיים של נוף מדברי היה נחמד לראות קצת יערות וצמחים. התחנה הראשונה שלנו בקולורדו היתה בפארק Colorado National Monument. הפארק נמצא באזור הביניים בין נוף מדברי ממש כמו ביוטה לנוף היותר אלפיני של מערב קולורדו. בדומה לפארקים ביוטה, גם כאן מסלולי ההליכה הובילו אותנו סביב מבנים מיוחדים שהמים והרוח שחקו בקרקע הסלעית.

![](img1.jpg)

![](img2.jpg)

![](img3.jpg)

![](img4.jpg)

![](img5.jpg)

![](img6.jpg "Colorado National Monument")
בביקורנו בפארק פגשנו ריינג'רית נרגשת שספרה לנו שבדיוק השבוע התעוררו מיליוני לטאות ממינים שונים משנת החורף שלהן. היא הדריכה אותנו היכן לחפש את הלטאות הנמרצות ואיך לאתר אותן. למרות שעשינו בדיוק ההפך מכל מה שהריינג'רית אמרה כדי להתחמק מהזוחלים הארורים - נתקלנו באינספור לטאות בכל מיני צורות וגדלים. הלטאה המיוחדת והגועלית מכולן אותה הצלחנו לאתר היא לטאה צהובת ראש מכוערת במיוחד.

![](img7.jpg)

![](img8.jpg)

![](img9.jpg)

שמן של חצי מהעיירות באזור מסתיים בSprings בשל נביעות רבות שיש באזור. אנחנו ישנו בעיירה Glenwood Springs במוטל של פולני פטפטן שמאד רוצה לבקר בישראל אבל מפחד מצבא של נשים פלסטיניות בהריון עם חגורות נפץ. למחרת עשינו מסלול יפה לHanging Lake - אחרי עליה של כשעה וחצי מגיעים לאגם יפיפה ומבודד שממנו נופלים המים במפל במורד ההר.

![](img10.jpg "Hanging Lake")
![](img11.jpg)

![](img12.jpg "הסנאי החושב")
![](img13.jpg)

![](img14.jpg)

בהמשך המסלול יש מפלים שנופלים על ערימת שלג גדולה שנשארה מהחורף. במסלול ראינו מעט מאד אנשים - כולם מקומיים ומאד נחמדים. אשה אחת שמגיעה לאגם כל יום "כדי לחשוב" המליצה לנו על מקומות נוספים לטייל באזור.

![](img15.jpg)

![](img16.jpg)

![](img17.jpg)

![](img18.jpg)

חוץ מבהרים שלה, קולורדו מפורסמת גם בבירות שלה וגם בדובים שלה. קולורדו היא המדינה עם הכי הרבה מבשלות בירה בארה"ב. אמנם ראינו המון בירות טעימות ומבשלות, אבל אפילו לא דב מחורבן אחד...  
מכאן נמשיך לאספן - עיירת הסקי היוקרתית ביותר בארה"ב. בדרך דרומה לכיוון אספן מצאנו מסעדה נפאלית נחמדה בשם Nepal לחובבי המטבח ההודי שעוברים באזור.

![](img19.jpg)

תודה מיוחדת ונטולת גלוטן לצליאק שעזר לנו בתכנון הפרק הזה (והבא) בטיול. נ.ב: צליאק - הבירות כאן באמת טעימות בדיוק "כמו שאומרים" ;)
