---
title: "חוזרים אל חיק הטבע - יוסמיטי"
date: 2012-04-01 01:22:00 +0000 UTC
updated: 2012-04-07T21:01:41.475Z
author: "Shpandrak"
cover:
  image: img006.jpg
  responsiveImages: true
  hiddenInSingle: true
  relative: true

---

עזבנו את סן פרנסיסקו המדהימה והתוססת ונסענו מזרחה אל אזור הרי הסיירה נבדה ו- Yosemite National Park. יוסמיטי הוא אחד הפארקים הלאומיים המפורסמים בעולם ומבקרים בו כ4 מיליון מבקרים מידי שנה - מספר עצום יחסית לאומה שמפורסמת בכך שהיא לא מטיילת (ולמרות שלפחות חצי מהמטיילים כאן הם תיירים). רוב המטיילים מגיעים לכאן בקיץ החם והעמוס למרות שעונת האביב היא היפה ביותר בפארק כשהמסת השלגים ממלאת את המפלים המפורסמים, שעד הקיץ מספיקים להתייבש. את הכניסה המערבית לעמק יוסמיטי דואגים לפנות משלג במשך כל השנה ובדיוק כשאנחנו הגענו גוועה סופת שלגים ויצאה שמש חמימה. הדרך לפארק יפה בפני עצמה והכינה אותנו בהדרגה לנופים הקסומים של הפארק.

![](img001.jpg "הדרך ליוסמיטי")
![](img002.jpg "ברוכים הבאים ליוסמיטי")
![](img003.jpg)

מיד עם כניסתנו לפארק התחילה התרגשות בבטן שלא הרגשנו מאז הטיול בניו זילנד - סוף סוף הטבע שוב נחשף לעינינו במלוא הדרו. אויר צלול טעון בריח חזק של טבע מילא את ריאותינו וככל שהתקרבנו לעמק המראות רק נהיו דרמטיים יותר ויותר. צוקיי הגרניט הקיפו אותנו ומפלים גבוהים נגלו מהכביש בזה אחר זה. בכניסה לפארק עשינו מנוי שנתי לפארקים הלאומיים של ארה״ב אותם אנו מתכננים לחרוש ומייד התחלנו לטייל בפארק.

![](img004.jpg "מפלי יוסמיטי - נראים כבר מהכביש")
![](img005.jpg "Half Dome")
מרבית המטיילים בפארק מסתפקים ביום אחד או אפילו בכמה שעות וזה חבל כי לפארק יש המון מה להציע. הפארק מאד קל לטיול - מתכנני הפארק ייעדו אותו לאמריקאים שמנים שיוכלו להגיע עם הרכב הגדול שלהם לנקודות הנוף, לנתק את התחת שלהם ממחממי הישבן ולצלם. אבל כדי לגלות את הפארק כמו שצריך כדאי לטייל במסלולים הפזורים בפארק ולהתחמק מההמון. את הטיול בפארק התחלנו בשני מסלולי קצרים לMirror Lakes ולמפל יוסמיטי התחתון - מסלולים קלים ויפים.

![](img006.jpg "Mirror Lake")
![](img007.jpg)

![](img008.jpg)

![](img009.jpg)

![](img010.jpg "Lower Yosemite fall")

התחזוקה של הפארק טובה יחסית - כדי להפחית את עומס התנועה וזיהום האויר בפארק מופעל shuttle לאורך כל שעות היום שמעביר את המטיילים בין היעדים העיקריים של הפארק. בפארק סוגי צמחיה רבים וגם בעלי חיים - לנו יצא לראות כל מיני סוגים של סנאים חמודים, אבל לא נתקלנו בדובים. הפארק מלא שלטים עם טיפים איך להתנהג עם הדובים תחת הכותרת - Be bear aware. כשביקשתי מיעל לעשות חיקוי של דב ליד אחד הפחים שהוא bear proof, היא משום מה עשתה את הדבר הבא:

![](img011.jpg "דב נמלים")
![](img12.jpg "סנאי גרגרן")
![](img13.jpg "זנב עם סנאי")
![](img14.jpg "תיירת מחכה לשאטל")
כבר הרבה זמן שלא טיפסנו ככה - ניצלנו את הפארק כדי להתחיל לחזור לכושר. המסלול הארוך והיפה ביותר שעשינו טיפס אל מפלי יוסמיטי העליונים והמשיך למספר נק׳ תצפית על העמק. התפלאנו למצוא דווקא במסלול היותר קשה לא מעט צעירים אמריקאים בחופשת האביב - אולי עוד יש עתיד לאומת המקדונלדס... במסלול פגשנו גם אבא ובן יהודים - מטיילים רציניים שבדיוק מתכננים טיול לישראל. הם ציידו אותנו בטיפים לגבי הפארקים הבאים בהם נטייל בארה״ב ואנחנו ניסינו לעזור שלא ירמו אותם סוכני התיירות הישראליים.

![](img015.jpg)

![](img016.jpg)

![](img017.jpg)

![](img018.jpg "הפסקת צהריים מול המפל העליון")
![](img019.jpg)

![](img020.jpg)

עוד יתרון בלהגיע מחוץ לעונה הוא שמחירי המלונות יורדים בצורה משמעותית - היתה לנו הפתעה טובה לגלות אח וג׳אקוזי ענק במוטל לא יקר במיוחד. אין כמו טבילה בג׳אקוזי אחרי יום טיפוסים מפרך כשבחוץ נהיה כל כך קר...

![](img021.jpg)

![](img022.jpg)

לפני שנפרדנו מהפארק ביקרנו גם בחורשת עצי הסקויה Mariposa Grove. בחורשה כמה מאות עצי סקויה ענקיים כשהגדול מכולם, שנקרא גריזלי על שם הדובים, בן כאלפיים שנה! ג׳יזס - העץ הזה כבר עמד כאן כשמיסמרו את... ג׳יזס! המסלול בחורשה נפתח מהחורף ממש לאחרונה ועדיין היה מכוסה ברובו שלג. הסתובבנו בחורשה הלבנה וחיפשנו את העצים הגדולים.

![](img023.jpg)

 

 

![](img024.jpg)

![](img025.jpg "מישהו ראה כאן סקויה?")
 

 

![](img026.jpg)

הוד גריזליותו
